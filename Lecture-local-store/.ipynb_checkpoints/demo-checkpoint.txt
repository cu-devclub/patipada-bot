เครื่องสักการะเครื่องบูชาใครไปนั่งตรงนั้นก็ได้รับการสักการะบูชา เพราะว่าผู้แสดงธรรมเป็นผู้ที่ควรแก่สักการะบูชา ที่เรียกว่าอุเทสิกเจดีย์เค้าเรียกว่าเป็นสิ่งที่ควรค่า ไม่ได้ว่าจะเป็นเฉพาะพระภิกษุนะฆราวาสเองก็ตาม ถ้าเขาจัดตั้งการบูชาไว้ก็คือต้องการบูชาอุเทสิกเจดีย์
อุเทสิกเจดีย์ตัวนี้ไม่มีวัตถุปรากฏ แต่เป็นสิ่งที่เนื่องด้วยพระตถาคต คำว่าสิ่งที่เนื่องด้วยพระตถาคตคือการแสดงธรรม เพราะอุเทสิกมีความหมายว่าการยกขึ้น แสดงอะไรก็ตามที่เป็นการยกขึ้น แสดงขึ้นมาให้ได้ทราบถึงความเป็นพระสัมมาสัมพุทธะ ทางด้านไตรรัตน์ไตรลักษณ์ ก็คือพระรัตนตรัยเนี่ย พระพุทธ พระธรรม พระสงฆ์ ก็ถือว่าเป็นการบูชาพระรัตนตรัยนั่นเอง เป็นการบูชาพระธรรมด้วย บูชาพระรัตนตรัยด้วยแล้วก็บูชาบุคคลผู้แสดงธรรมด้วย ก็ได้ทั้งหมดในการกระทำการบูชา
แต่ทีนี้ข้อมูลของคำว่าอุเทสิกเจดีย์ถูกเปลี่ยนแปลงในระบบการศึกษาไทย ก็อุเทสิกเจดีย์เขาบอกก็คือพระพุทธรูปซึ่งในข้อที่พระเจ้าตรัสไว้กับพระอานนท์ พระองค์ตรัสว่าอุเทสิกเจดีย์ไม่ใช่วัตถุ ไม่มีวัตถุและก็ไม่เป็นวัตถุ และไม่มีวัตถุใดๆที่จะปรากฏแสดงออกมาให้ทราบ แต่อะไรก็ตามที่เนื่องด้วยพระตถาคตที่ไม่ใช่วัตถุ แต่เนื่องด้วยตถาคตพระพุทธเจ้าว่าอันนั้นแหละว่าอุเทสิกเจดีย์